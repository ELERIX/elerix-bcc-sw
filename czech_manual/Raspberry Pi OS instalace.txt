Požadavky pro instalaci:
	Raspberry Pi 4 (min 2GB RAM) - doporučujeme použít chladič na procesor
	MicroSD karta (min 4GB)
	Napájecí zdroj (5V, min 2,4A)
	Myš, klávesnice, monitor, HDMI kabel
	Připojení k internetu
	Počítač s Windows
	Čtečka MicroSD karet

Postup instalace systému na kartu:
	Na počítači s Windows si stáhněte program "Rapberry Pi Imager" z odkazu:
	https://downloads.raspberrypi.org/imager/imager_latest.exe
	Na stažený soubor klikněte a nainstalujte program podle pokynů na obrazovce.
	Po instalaci program spusťte a připojte k počítači čtečku MicroSD karet a vložte do ní připavenou kartu.
	V programu pod nápisem "operating system" klikněte na tlačítko a zvolte operační systém, který chcete nainstalovat. 
	Doporučujeme zvolit "Raspberry Pi OS (32-bit)".
	Poté pod nápisem "storage" vyberte Vaší microSD kartu a potom klikňěte na "Write" a instalace operačního systému by měla začít. 
	Tato akce bude trvat přibližně 10 minut (reálná rychlost bude záviset na rychlosti připojení k internetu a na rychlosti microSD karty).
	Po dokončení akce můžete kartu z čtečky vyjmout.

První spuštění Rapsberry Pi:
	Vložte do Raspberry Pi nainstalovanou microSD kartu. Karta se vkládá do slotu na spodní straně desky.
	Ještě před prvním spuštěním doporučujeme nainstalovat na procesor chladič. (není nezbytně nutné)
	Připojte k Raspberry monitor, klávesnici a myš.
	Před připojením napájecího zdroje se ujistěte, že se raspberry nedotýká ničeho kovového, co by mohlo způsobit zkrat. 
	Poté můžete připojit napájecí zdroj. Jeho připojením by se mělo Raspberry začít spouštět. Po spuštění postupujte podle pokynů na obrazovce. 
	Bude potřeba nastavit jazyk, zemi ve které se nacházíte a také se systém bude ptát na heslo. Toto políčko není nutné vyplňovat.
	V posledním kroku se systém zeptá jestli chcete nainstalovat nejnovější aktualizace. Tento krok doporučujeme provést.
	Aktualizace může trvat přibližně 10 minut. Po dokončení můžete systém restartovat. 
	Tím by měla být instalace dokončena a je možno vložit do systému program pro vyčítání dat (návod v souboru manual.txt)